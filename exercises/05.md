# 3. gyakorlat

## Alapfeladatok

1. Írj programot, amely 1-től `n`-ig kiszámolja a pozitív számok összegét. Az `n`-et olvasd be a standard inputról.
1. Írj programot, amely megcseréli egy legalább 3 jegyű szám első és utolsó számjegyét!
1. Írj programot, amely kiírja egy szám első `n` hatványát! A számokat olvasd be a standard inputról.
1. Kitalálós játék (`guessing`): mindaddig olvass be számot, míg az nem egyezik az általad választottal (először lehet beégetett konstans vagy `#define`, aztán nézd meg/használd a `rand()` függvényt). Hibás tipp esetén segíts, hogy túl kicsi vagy túl nagy volt-e a tipp. (Többféle ciklussal is próbálj megoldást adni, illetve próbáld ki, hogyan helyettesíthetőek az `if` utasítások ternáris operátorral (`?:` operátor).)
1. Egészítsd ki a guessing programot a hibás próbálkozások számlálásával, majd ennek értéke alapján adj szöveges értékelést!
1. Találd meg és írd ki a képernyőre az összes Armstrong-számot `0` és `n` között. `n`-et olvasd be a standard inputról. Armstrong-számnak nevezünk egy `k`-jegyű számot, ha minden számjegyét az `k`-adik hatványra emelve és összeadva, az eredeti számot kapjuk. Például a 153 esetében 153=1^3+3^3+5^3.

## Opcionális feladatok

1. Írd ki `1`-től `20`-ig a számok `10`-es szorzótábláját!
Írj programot, amely kiszámítja egy egész szám faktoriálisát!
1. Olvass be egy számot, és számítsd ki a számjegyeinek szorzatát!
1. Az előző feladathoz írd ki, hogy hány páros és páratlan számjegye van a számnak!

## Haladó feladatok

1. Rajzold ki a Pascal háromszög első `n` sorát (`n`-et kérd be)!
1. Írj két függvényt, melyek egymást felváltva futnak. Az egyik, nevezzük `a`-nak, 2-vel osztja a paraméterként kapott értéket majd meghívja a `b` függvényt az eredménnyel, ha az nagyobb mint 0. A `b` függvény kivon 1-et a kapott értékből majd meghívja `a`-t a csökkentett értékkel, ha az még nagyobb mint 0. A kiinduló számot a felhasználótól kérd be, és számold, hány `a`-`b` iteráció történik, míg eléri a 0-át.
1. Szervezd úgy a guessing program kódját, hogy a `main()` függvényen kívül még három másik függvény szerepeljen (pl.: `get_target`, `guessing`, `evaluate`). Legyen minden függvénynek elődeklarációja is.
