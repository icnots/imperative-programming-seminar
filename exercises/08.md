## 9. heti gyakorlat (8. gyakorlat)

### Kötelező feladatok

1. Deklarálj és definiálj egy változót a `main` függvényen kívül! Változtasd az értékét és írasd ki!
1. Készíts egy függvényt, benne deklarálj és definiálj egy változót! El tudod érni a változót a függvényen kívül?
1. Írj egy elágazást az előző feladatban megírt függvénybe a változó definíció után! Vizsgáld meg, hogy a változót eléred-e az `if` feltételében, valamint az igaz blokkjában, továbbá opcionálisan az `else` és `else if` ágában!
1. Deklarálj és definiálj változót egy `if` bármelyik ágában, vagy egy tetszőleges ciklus magjában! Vizsgáld meg, hogy a változót eléred-e a blokkon kívül!
1. Hozz létre egymásba ágyazott scope-okat ("{}" párok közti blokkokat), vezess be mindegyikben egy változót! Vizsgáld, hogy melyik scope-ból melyik változókat éred el! Mikor lehet érdemes scope-okat használni? Mi az a verem és miképp csatlakozik a scope kezeléshez?
1. Deklarálj előre egy függvényt, majd definiáld azt, paraméterül más paraméterneveket használva! Mi történik? Mikor lehet ez hasznos?
1. Deklarálj egy kétparaméterű függvényt, ugyanazon változónevet használva a két paraméternek! Mi történik?
1. Hozz létre egy függvényt, deklarálj és definiálj benne egy `static` változót! Növeld meg a változó értékét és írasd ki! Hívd meg a `main`-ben többször is a függvényt! Mi történik?
1. Írj egy swap függvényt, amely megcseréli két `int` változó értékét!
1. Írj egy olyan függvényt, amely két int pointert vár paraméterül, és visszaadja a nagyobb értékre mutató pointert!
1. Módosítsd a swap feladatot úgy, hogy a függvényt a main-en belül deklarálod és definiálod! Működik-e a program GCC és Clang fordítóval? Mikor lehet ez a funkcionalitás hasznos?

### Opcionális gyakorló feladatok

1. Deklarálj és definiálj egy változót egy ciklus magjában, majd ágyazz be egy második ciklust és vizsgáld, hogy azon belül eléred-e a külső ciklusban deklarált változót!
1. Static változó segítségével hozz létre egy olyan faktoriális függvényt, mely számon tartja, hogy hányszor hívták 1-nél kisebb paraméterrel!
1. Írj egy olyan függvényt, amely két int-et vár paraméterül és egy, az eredményt eltároló változóra (az összegükre) mutató pointert ad vissza! Mi történik, mikor a `main` függvényben kiírod az eredményt (dereferálva)? Hogyan tudnád megoldani, hogy elérhető legyen a változó kívülről is? (Dinamikus memóriakezeléssel és `static` kulcsszóval is mutass megoldást!)

### Haladó feladatok

1. Hozz létre külön modulokat (.h és .c párokat) az eddigi gyakorlatok függvényeiből! pl Matematikai modult (faktoriális, stb), String Utils modult (`strlen`, `strcpy` saját implementációk), ArrayUtils modult! Fordítsd le a modulokat külön-külön, majd írj egy `main.c` fájlt, melyben include-olod őket és használod a függvényeikat, viszont úgy fordítsd a `main.c` állományt, hogy a hivatkozott libeket ne fordítsd újra!
1. Hozz létre egy `my_utils.h` és `my_utils.c` fájlt! A 8. és 9. feladatban létrehozott függvények deklarációit helyezd a header file-ba, a definícióit pedig a c fájlba. Egy `main.c` fájlban `include`-old a headert, majd a `main` függvényben hívd a függvényeket! Fordítsd és futtasd a kódod!
1. Hozz létre további függcényeket a `my_utils.c` file-ban! A függvények hivatkozzanak egymásra! Ezeket a függvényeket meg tudod hívni a `main.c` fájlban is? Miért? Miért nem?
