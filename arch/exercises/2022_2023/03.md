# 3. gyakorlat

## Kötelező feladatok

1. Írd ki, hogy a géped hány bájton ábrázol egy `int`, `long int`, `unsigned int`, `unsigned long int`, `char`, `bool`, `float`, `double`, `long double` értéket. (Ha az előző órán már megcsináltad, akkor nézd meg, hogy a géped hány bájton tárol egy mutatót. Emlékezz rá, hogy egy literál méretét is ki tudod íratni!)
1. Próbáljuk ki az operator chaining-et (`a < b < c`)!
1. Deklarálj egy `int` típusú változót. Számold ki, hogy mekkora lehet a legnagyobb érték, amit el lehet ebben tárolni. Add értékül a változónak ezt a számot, majd egy következő utasításban adj hozzá egyet. Írd ki a megnövelt értéket.
1. Deklarálj egy `unsigned int` típusú változót, és csináld végig ezzel is az előző feladat lépéseit.
1. Hányféleképpen tudod a 42-t kiíratni a képernyőre? Csak signed, egész típusokat, literálokat használj. Egyetlen, `char` típusú változót használhatsz. Az értékadás kivételével más operátor nem használható. (néhány tipp: oktális, hexa literálok, típuskonverziók, túlcsordulás) - Több mint 20 féle megoldás képzelhető el!
1. Írj programot, mely a standard inputról bekért számról eldönti, hogy szökőév-e. Szökőév minden néggyel osztható év, kivéve, ami százzal is osztható.  Viszont a négyszázzal oszthatók szintén szökőévek lesznek. (a megoldásban NE használj `if`-et!)


## Gyakorló feladatok
1. Olvassunk be 0-9,a,b,c,d,e,f karaktereket (minden másra adjunk hibát). A beolvasott sorozatot értelmezzünk egy hexadecimális számként, majd konvertáljuk át 10-es számrendszerbe. Használd ki a karakter-szám "átjárhatóságot".
1. Nézd meg, milyen nem definiált viselkedések fordulhatnak elő C programokban: [Github lista](https://gist.github.com/Earnestly/7c903f481ff9d29a3dd1)
1. Írj ki egy 10x10-es szorzótáblát. Az egy sorban lévő számokat tabulátorral válaszd el.
1. Írd ki egy szám összes osztóját.
1. Határozd meg két szám legnagyobb közös osztóját, lehet brute force, kivonásos módszer vagy az Euklideszi algoritmus.
1. Rajzolj ki egy üres sakktáblát. A sötét mezőket `[]` jelölje, a világosakat pedig két space. Használd a kettővel való oszthatóságot.


## Haladó feladatok

1. Rajzold ki a Pascal háromszög első n sorát (n-et kérd be)!
1. Olvass utána, hogy a C milyen bitműveleteket támogat (illetve ezeknek milyen gyakorlati haszna lehet): [Geeks for geeks](https://www.geeksforgeeks.org/bitwise-operators-in-c-cpp/)
